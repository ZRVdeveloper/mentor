29.12.18
#####
В Україні створено орган, що допомагатиме НУШ
#####
http://osvita.ua/school/reform/63043/
#####
В Україні буде створено Координаційну раду, яка сприятиме впровадженню реформи «Нова українська школа» на місцях. Відповідну постанову ухвалено Кабінетом Міністрів.
</p><p>
Зокрема, завданнями новостворенного міжвідомчого органу стане допомога у вирішенні проблемних питань щодо впровадження шкільної реформи у регіонах.
</p><p>
За словами міністра освіти Лілії Гриневич, під час запуску Нової української школи була виявлена одна з ключових проблем для ефективного впровадження реформи освіти - низька управлінська спроможність громад та недостатня координація між органами влади.
</p><p>
«Щоб підтримати тих, хто впроваджує реформу на місцях, на серпневій конференції педагогічних працівників було прийнято рішення створити орган, який координуватиме та допомагатиме в цій роботі. Це рішення підтримав прем’єр-міністр, і ми дуже вдячні йому за це. Сподіваюся, що робота Ради допоможе покращити ситуацію не лише в сфері освіти, а й підтримає спроможність громад загалом, дасть їм інструменти ефективного використання тих грошей, які вони отримують унаслідок децентралізації», – відзначила міністр освіти.
</p><p>
Окрім Міністерства освіти до складу Координаційної ради увійшли представники Міністерства фінансів, Міністерства регіонального розвитку, будівництва та житлово-комунального господарства, Міністерства соціальної політики, Міністерства інформаційної політики, Міністерства з питань тимчасово окупованих територій та внутрішньо переміщених осіб.
</p><p>
У Міносвіти висловили сподівання, що Координаційна рада має стати додатковою підтримкою реформи, яка усуне неузгодженість дій центральних і місцевих органів виконавчої влади, налагодить їх взаємодію з органами місцевого самоврядування, а також допоможе уникнути проблем, що сталися в 2018 році.