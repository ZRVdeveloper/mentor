29.12.18
#####
В українській освіті з'являться супервізія і супервізори
#####
http://osvita.ua/school/reform/63022/
#####
Інститут модернізації змісту освіти спільно з департаментом загальної середньої та дошкільної освіти МОН презентували проект Типового положення про проведення супервізії впровадження Концепції «Нова українська школа». Документ винесений для громадського обговорення, що триватиме до 10 січня.
</p><p>
Положення визначає методичні та організаційні засади проведення супервізії, тобто інструменту професійної підтримки педагогічних працівників закладів дошкільної і загальної середньої освіти.
</p><p>
За визначенням авторів документа, супервізія - це інструмент професійної підтримки та професійного розвитку, що передбачає комплекс заходів із навчально-методичного супроводу педагогічних працівників закладів дошкільної і загальної середньої освіти в умовах реалізації завдань Нової української школи.
</p><p>
Також проектом положення визначено поняття фахівця, який відтепер займатиметься професійним розвитком учителя - супервізора.
</p><p>
Зокрема, супервізор - це фахівець з високим рівнем кваліфікації та успішним досвідом роботи, який здійснює свою діяльність з метою професійної підтримки та професійного розвитку педагогічних працівників, тренерів і тренерів-педагогів, сприяє налагодженню партнерства між усіма учасниками освітнього процесу в умовах реформування системи освіти, впровадження Концепції Нової української школи.
</p><p>
Супервізорами можуть бути тренери і тренери-педагоги Нової української школи, працівники відповідних кафедр і методичних центрів регіональних закладів ППО, а також інші фахівці.
</p><p>
Планується, що ключовими функціями супервізора стануть консультативна та наставницька функції, а також функція фасилітатора (модератора).
</p><p>
Формами проведення супервізії можуть бути індивідуальна або групова. Також супервізія може проводитись одноосібно чи групою супервізорів залежно від потреби, запиту або конкретної ситуації.
</p><p>
Програма супервізії затверджуватиметься регіональними закладами післядипломної педагогічної освіти.
</p><p>
Кількість часу, необхідного для здійснення супервізії, визначатиме супервізор за погодженням керівника закладу освіти. Час на здійснення супервізії має містити один або кілька наставницьких цикли.
</p><p>
Пропозиції та зауваження до проекту Типового положення про проведення супервізії можна надавати до 10 січня 2019 року за телефоном (044)248-60-70, електронною поштою за адресою: viddilppo@imzo.gov.ua або шляхом коментування на сайті Інституту модернізації змісту освіти.