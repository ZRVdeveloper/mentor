11.02.2019
#####
У РІВНЕНСЬКІЙ ОТГ ВІДКРИЛИ СУЧАСНИЙ ІНКЛЮЗИВНО-РЕСУРСНИЙ ЦЕНТР, ДЕ НАВЧАТИМУТЬСЯ МАЙЖЕ 35 МІСЦЕВИХ ДІТЕЙ
#####
https://mon.gov.ua/ua/news/u-rivnenskij-otg-vidkrili-suchasnij-inklyuzivno-resursnij-centr-de-navchatimutsya-majzhe-35-miscevih-ditej
#####
Радивилівській об’єднаній територіальній громаді, що на Рівненщині, відкрили сучасний інклюзивно-ресурсний центр. Він працюватиме на базі місцевого навчального-виховного комплексу №2. Нині батьки 34 дітей з особливими освітніми потребами вже виявили бажання скористатися послугами новоствореного центру.
</p><p>
У закладі облаштували сенсорно-ресурсну кімнату з кількома зонами – робочою, релаксаційною, ресурсною, ігровою, для проведення тренінгових занять та куточок логопеда. Крім того, є ще лікувально-фізкультурний кабінет з тренажерами, басейном та доріжками для спортивних занять.
</p><p>
“Батьки дуже задоволені, що тепер на території ОТГ є інклюзивно-ресурсний центр. Адже раніше вони мусили шукати спеціалістів серед довколишніх сіл та міст, а тепер усі фахівці зібрані в межах однієї установи. Отримати консультацію, провести з дитиною корекційне заняття або скласти індивідуальну програму розвитку можна безкоштовно”, - зазначив заступник голови Рівненської ОДА Олександр Корнійчук.
</p><p>
Це вже 17-й інклюзивно-ресурсний центр, який відкрили на території області. Загалом таких заплановано 33.