29.12.18
#####
В Україні штрафуватимуть за цькування у школах
#####
http://osvita.ua/school/62918/
#####
Верховна Рада ухвалила закон «Про внесення змін до деяких законодавчих актів України щодо протидії булінгу». За відповідний законопроект проголосували 226 народних депутатів.
</p><p>
Документом визначено поняття булінгу, шляхи захисту прав дітей, а також інших осіб, які працюють у закладі освіти, а також встановлено адміністративну відповідальність за булінг або приховування випадків булінгу.
</p><p>
Передбачається, що відповідальність за булінг, а також приховування випадків булінгу педагогічним, науково-педагогічним, науковим працівником, керівником, або засновником закладу освіти, каратиметься у вигляді накладення штрафу від п’ятдесяти (зараз 850 грн) до ста (зараз 1700 грн) неоподатковуваних мінімумів доходів громадян або громадські роботи на строк від двадцяти до сорока годин.
</p><p>
Така ж поведінка вчинена групою осіб або повторно протягом року після накладення адміністративного стягнення буде каратися штрафом від 1700 грн до 3400 грн або громадськими роботами від 40 до 60 годин.
</p><p>
За булінг, вчинений малолітніми або неповнолітніми особами віком від 14 до 16 років, будуть відповідати батьки кривдника, які повинні будуть сплатити штраф від 850 до 1700 грн.
</p><p>
Також передбачається стягнення штрафу з особи, яка не повідомила правоохоронців про булінг, у розмірі від 850 до 1700 грн.
</p><p>
Окремими змінами до закону «Про освіту» введено визначення терміну булінг. Зокрема, відтепер закон визначає, що булинг (цькування) - це діяння (дії або бездіяльність) учасників освітнього процесу, які полягають у психологічному, фізичному, економічному, сексуальному насильстві, у тому числі із застосуванням засобів електронних комунікацій, що вчиняються стосовно малолітньої чи неповнолітньої особи та (або) такою особою стосовно інших учасників освітнього процесу, внаслідок чого могла бути чи була заподіяна шкода психічному або фізичному здоров’ю потерпілого.
</p><p>
Також законом визначено механізми протидії цьому явищу, серед яких: покладання на засновника закладу освіти здійснення контролю за виконанням плану заходів, спрямованих на запобігання та протидію булінгу; на керівника закладу освіти - затвердження та оприлюднення плану заходів, спрямованих на запобігання та протидію булінгу, розгляд заяв про випадки булінгу від здобувачів освіти, їх батьків, законних представників, інших осіб та видання рішення про проведення розслідування.
</p><p>
Освітньому омбудсмену надано право здійснювати перевірку заяв про випадки булінгу в закладі освіти, повноту та своєчасність заходів реагування на такі випадки з боку педагогічних, науково-педагогічних, наукових працівників, керівництва та засновника закладу освіти; отримувати інформацію від центрального органу виконавчої влади у сфері освіти і науки щодо загального числа випадків булінгу у закладах освіти за визначений період.
</p><p>
Законом також внесено відповідні зміни до законів «Про дошкільну освіту», «Про загальну середню освіту», «Про позашкільну освіту», «Про професійну (професійно-технічну) освіту», «Про вищу освіту».