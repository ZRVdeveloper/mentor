29.12.18
#####
МОН презентувало програму ЗНО для вчителів початкової школи
#####
http://osvita.ua/school/reform/62937/
#####
Міністерство освіти розробило проект програми зовнішнього незалежного оцінювання вчителів початкової школи. Відповідний документ оприлюднений з метою громадського обговорення.
</p><p>
Програма призначена для оцінювання професійних компетентностей вчителів початкової школи протягом 2019-2020 років у межах проведення сертифікації педагогічних працівників.
</p><p>
Планується, що незалежне оцінювання стане одним з трьох інструментів сертифікації вчителів початкових класів та застосовується для перевірки знань та умінь вчителя відповідно до його трудових функцій.
</p><p>
Зокрема, ЗНО вчителів проводитиметься з метою оцінки знаннєвого компоненту психолого-педагогічних, академічних та методичних компетентностей вчителя початкових класів.
</p><p>
Програму структуровано за розділами відповідно до трьох груп фахових професійних компетентностей вчителя початкової школи: психолого-педагогічних, предметних та методичних.
</p><p>
Громадське обговорення проекту документа триватиме до 30 грудня. Зауваження та пропозиції можна надсилати на e-mail: linnyk@mon.gov.ua.