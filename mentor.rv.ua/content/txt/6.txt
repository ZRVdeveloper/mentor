29.12.18
#####
Затверджена нова програма навчання для керівників шкіл
#####
http://osvita.ua/school/reform/62949/
#####
Міністерством освіти затверджена Типова освітня програма організації та проведення підвищення кваліфікації керівних кадрів закладів загальної середньої освіти. Відповідний наказ підписаний міністром освіти Лілією Гриневич.
</p><p>
Метою програми є модернізація управлінських компетенцій керівних кадрів закладів середньої освіти для ефективного управління відповідно до вимог Концепції «Нова українська школа».
</p><p>
Автори документа наголошують, що основними завданнями програми мають стати удосконалення професійних компетенцій у питаннях управління школою, сприяння особистісному та професійному розвитку керівників, поглиблення знань психологічної складової та концептуальних засад педагогіки партнерства, розвиток навичок системного аналізу, розвиток громадянських компетенцій, інформаційної культури тощо.
</p><p>
Планується, що навчальні заняття за програмою відбуватимуться у формі тренінгів, семінарів, робочих зустрічей, круглих столів та конференцій з обміну досвідом.
</p><p>
Закладам післядипломної педагогічної освіти рекомендовано використовувати  освітню програму під час проведення навчання керівних кадрів шкіл, а також розширювати її зміст відповідно до потреб регіону за рахунок включення додаткових навчальних модулів.