29.12.18
#####
Зарплати у школах зростуть на 9%, у вишах - на 20%
#####
http://osvita.ua/news/62919/
#####
З 1 січня зарплата науково-педагогічних працівників зросте на 20%. Відповідну постанову було прийнято на засіданні Кабінету Міністрів.
</p><p>
За словами міністра освіти Лілії Гриневич, у 2019 році саме викладачі університетів отримають найбільше підвищення рівня заробітної плати. Інші освітяни можуть розраховувати на підвищення зарплат на рівні 9%.
</p><p>
«За останні два роки ми суттєво підвищили зарплати педагогам – вчителям, вихователям у дитсадках. Однак жодне із цих підвищень не стосувалося викладачів – науково-педагогічних працівників, які працюють у наших університетах. Цьогоріч саме вони отримають найбільше збільшення заробітної плати – на 20%. Навіть попри війну та складну економічну ситуацію ми мусимо інвестувати у наших вчителів, вихователів та викладачів. Збереження та розвиток нашого людського та інтелектуального потенціалу – пріоритет для Уряду, і ми це демонструємо реальними рішеннями», – пояснила міністр освіти Лілія Гриневич.
</p><p>
З січня 2019 року зарплати усіх науково-педагогічних працівників загалом підвищаться на 20%. Зарплати інших педагогічних працівників, як і решти бюджетників, наступного року зростуть на 9%.