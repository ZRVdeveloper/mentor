29.12.18
#####
7 українських вишів отримали грант на енергоефективність
#####
http://osvita.ua/vnz/62894/
#####
Європейський інвестиційний банк надасть грант на 10 млн євро для реалізації проекту «Вища освіта України», у якому наразі беруть участь 7 українських вишів.  Відповідну угоду підписала міністр освіти і науки Лілія Гриневич у межах засідання Ради асоціації Україна-ЄС у Брюсселі.
</p><p>
Гранти отримають Національний технічний університет «Львівська політехніка», Полтавський національний технічний університет ім. Кондратюка, Чернігівський національний технологічний університет, Сумський державний університет, Національний педагогічний університет ім. Драгоманова, Національний технічний університет «Харківський політехнічний інститут» та Вінницький національний технічний університет.
</p><p>
У цих закладах планується підвищити енергоефективність у майже 150 будівлях.
</p><p>
«Не секрет, що значна частина українських вишів потерпають від того, що їхні будівлі є вкрай енерго-НЕ-ефективними, а тому «з’їдають» значну кількість коштів розвитку, які можна було б спрямувати на закупівлю обладнання та покращення якості освіти і умов для навчання студентів. Для того, щоб хоча б частково вирішити цю проблему, разом з Європейським інвестиційним банком ми розробили та впроваджуємо проект для покращення енергоефективності в наших університетах. Його загальна вартість – 160 млн євро. В межах першої черги робіт фінансуються зміни у 7 вишах, які погодилися взяти у ньому участь, а також провели енергетичний аудит, за підсумками якого було визначено обсяг робіт», - розповіла Лілія Гриневич.
</p><p>
У Міністерстві освіти зазначають, що сьогодні також триває відбір закладів вищої освіти для 2 етапу проекту «Вища освіта України». В його межах покращити енергоефективність зможуть ще від 13 до 15 університетів.