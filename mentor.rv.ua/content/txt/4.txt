29.12.18
#####
Освіта увійшла до п'яти пріоритетів уряду в 2019 році
#####
http://osvita.ua/news/62914/
#####
Розвиток людського капіталу стане одним з пріоритетів діяльності Кабінету Міністрів в 2019 році. Про це сказав прем’єр-міністр Володимир Гройсман під час презентації ключових цілей і орієнтирів на наступний рік.
</p><p>
«Ще один пріоритет – розвиток людського капіталу. Він про якісну освіту – шкільну, професіонально-технічну, інклюзивну, про освітні онлайн-ресурси та можливість перекваліфікації громадян незалежно від віку», - сказав Гройсман.
</p><p>
Він також повідомив, що 17 грудня в Брюсселі було підписано угоду з ЄС про розвиток професійно-технічної освіти. Обсяг фінансування – понад 50 млн євро.
</p><p>
За його словами, виконання угоди дозволить суттєво змінити філософію профтехосвіти – оновити базу та запровадити принципи дуальності.
</p><p>
Іншими пріоритетами діяльності уряду в 2019 році стануть підсилення економічного зростання, ефективне урядування, верховенство права та боротьба з корупцією, а також питання безпеки та оборони.