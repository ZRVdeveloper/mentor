29.12.18
#####
Уряд затвердив Положення про сертифікацію вчителів
#####
http://osvita.ua/school/reform/63042/
#####
Кабінет Міністрів затвердив Положення «Про сертифікацію педагогічних працівників». Про це повідомили у Міністерстві освіти.
</p><p>
Метою сертифікації є виявлення та стимулювання педагогічних працівників з високим рівнем професійної майстерності, які володіють методиками компетентнісного навчання і новими освітніми технологіями та сприяють їх поширенню.
</p><p>
За інформацією освітнього відомства, вже у 2019 році стартує пілотний проект сертифікації, у якому зможуть взяти участь 1 тисяча вчителів початкових класів.
</p><p>
При цьому, однією з основних засад сертифікації є її добровільність.
</p><p>
За словами міністра освіти Лілії Гриневич, через механізм сертифікації Міносвіти планує віднайти кращих провідників Нової української школи, агентів змін, які готові ділитись та поширювати сучасні методики навчання.
</p><p>
«Реалізувати таку мету можна лише за умови добровільності процесу, тому ми ретельно слідкуватимемо за дотриманням цього принципу. 2019-го ми обмежили кількість учасників до 1 тисячі осіб, а також поширили це лише на одну категорію педагогів – вчителів початкових класів», - зазначила Лілія Гриневич.
</p><p>
Пілотування сертифікації також продовжиться у 2020 та 2021 роках.
</p><p>
«Я сподіваюсь, що в наступні роки ми зможемо розширити і кількість можливих учасників, і категорії вчителів, які зможуть брати участь у сертифікації. Процедура не проста, але кожен, хто її пройде, отримає відповідний сертифікат, зможе зарахувати успішне проходження сертифікації замість атестації з підвищенням на 1 кваліфікаційну категорію та отримати 20% надбавку до заробітної плати», – розповіла міністр.
</p><p>
Єдина обов’язкова вимога до вчителів, що не змінюватиметься впродовж пілотування, – наявність стажу роботи не менше двох років.
</p><p>
Зареєструватись на сертифікацію можна буде на сайті Українського центру оцінювання якості освіти з 15 січня до 1 лютого 2019 року.
</p><p>
Сертифікація вчителів складатиметься з трьох етапів: вивчення практичного досвіду роботи педагога, зовнішнє незалежне оцінювання та створення електронного портфоліо.
</p><p>
Результати сертифікації визначатиме спеціально створена експертна комісія при Міністерстві освіти і науки. Зокрема, комісія встановлюватиме порогові бали з двох етапів випробування: вивчення практичного досвіду та зовнішнього тестування.
</p><p>
У випадку, якщо з якихось причин вчитель не пройде сертифікацію, це не вплине на діяльність вчителя.